Sanjala sam majko mila
prosle noci ruzne snove
da me dragi moj voljeni
vise svojom sad ne zove

Stavila sam pod jastuce
detelinu, s' cetir' lista
da mi kaze moje luce
da l' je tako zaista

U snu mi se dragi javlja
i sve reci zaboravlja
ne seca se sta je rek'o
jer je drugu curu stek'o

Nekada smo srecni bili
o ljubavi govorili
a sada ga sanjam samo
i ne vidim vise tamo

Gde je dolazio cesto
prazno stoji ono mesto
ostadose puste staze
drugi tamo sad prolaze

U livadi pokraj vrela
tu sam dragog zavolela
dao mi je tada ista
detelinu s' cetir' lista

Zao mi je majko mila
sto sam dragog izgubila
sto mi vene moja mladost
pa ne znam za ljubav i radost

Sve se menja u zivotu
livada je uvek ista
da li sada drugoj bere
detelinu s' cetir' lista

